+++
title = "Stowarzyszenie im. Richarda Straussa"
linktitle = "Home"
url = "/pl/home"

lang = "pl"
menu = ["pl"]
menu_weight = 0
+++

Stowarzyszenie im. Richarda Straussa powstało we Wrocławiu w roku 2014 – jubileuszowym roku 150. rocznicy urodzin wybitnego kompozytora.

Jest to pierwsze i jedyne polskie stowarzyszenie, które statutowo zajmuje się twórczością Richarda Straussa. Jednak nie jest to jedyny cel jego działalności: chcielibyśmy również prezentować dzieła innych współczesnych naszemu patronowi muzyków, którzy – jak sądzimy – zasługują na żywe zainteresowanie polskiej publiczności, a także odkrywać i popularyzować twórczość młodych i nieznanych oraz zapomnianych artystów.

Naszą organizację tworzą ludzie z wieloletnim doświadczeniem w sektorze kultury, mediów i nauki, miłośnicy muzyki, zainteresowani kreowaniem ważnych wydarzeń w imię artystycznej uczciwości. Tworzymy i promujemy wydarzenia kulturalne, ale angażujemy się także w projekty artystyczne i edukacyjne mające na celu poprawę sytuacji osób niepełnosprawnych intelektualnie oraz wykluczonych społecznie z powodów finansowych.

Działalność Stowarzyszenia im. Richarda Straussa wspierają nasi przyjaciele m.in. z Warszawy, Pragi, Wiednia, Berlina, Budapesztu, Rzymu, Londynu i Nowego Jorku.

Serdecznie zapraszamy!
